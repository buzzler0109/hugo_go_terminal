---
title: "Ласкаво просимо до ШУМ"
draft: false
---


ШУМ - це громадська організація, яка використовує технології OSINT для розслідування злочинів у збройному конфлікті та захисту прав людини .

# Про нас

ШУМ - це громадська організація, створена фахівцями з міжнародної OSINT-спільноти. Ми використовуємо технології OSINT (Open Source Intelligence) для розслідування злочинів у збройному конфлікті, який розпочала росія проти України, а також консультування правоохоронних та судових органів, боротьби з дезінформацією та участі у проєктах, спрямованих на захист прав людини.

## Місія

З початку російсько-українського збройного конфлікту міжнародна спільнота не раз ставала свідком воєнних злочинів російської федерації. У цей же час, порушення прав людей в зоні бойових дій та на окупованих територіях України часто залишається непоміченим. Через нестачу доказів такі випадки не доходять до судових інстанцій.
Ми переконані, що історії жертв воєнних злочинів мають бути почуті та ретельно розслідувані. Наш обов'язок - висвітлювати цю інформацію, збирати докази та знаходити потенційних злочинців.
Наша організація готова працювати разом з правоохоронними та судовими органами і надавати їм консультації. (можливо тут варто написати про юристів чи спеціалістів з права які є в команді).
В своїй діяльності ШУМ керується двома принципами: прозорість та ефективність. Тому ми впровадили щомісячну фінансову звітність, яка підлягає зовнішньому аудиту з боку наглядової ради при міжнародній громадській організації OSINT For Ukraine та ключових спонсорів.
Також команда відкрита до співпраці з іншими національними та міжнародними громадськими організаціями.

