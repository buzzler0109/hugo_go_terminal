---
title: Волонтер — OSINT / GEOINT аналітик
date: 2026-02-24
description: Ми шукаємо волонтерів, які готові долучитися до аналітичної роботи
  в одному або кількох напрямах OSINT, GEOINT та дослідження технічних засобів.
language: ua
---
Громадська організація ШУМ КЕМП об’єднує фахівців міжнародної спільноти, які працюють з аналітичними та дослідницькими проєктами у сфері відкритих даних, документування воєнних злочинів та протидії дезінформації. Ми співпрацюємо з правоохоронними та судовими органами, а також міжнародними партнерами, забезпечуючи доказову аналітику в умовах збройного конфлікту, який розв’язала росія проти України.

**Що потрібно буде робити**

Залежно від напряму, ви можете працювати з:

* пошуком і збором даних з відкритих джерел;
* аналізом інформації для виявлення фактів, зв’язків і закономірностей;
* геопросторовою розвідкою (геолокація фото й відео, робота з картами та супутниковими знімками);
* аналізом технічних засобів, озброєння та військової техніки (STI / technical intelligence);
* верифікацією фото-, відео- та текстових матеріалів;
* підготовкою аналітичних звітів.

Напрям роботи визначається з урахуванням ваших навичок та інтересів.

**Кого ми шукаємо**

* людей, готових до самостійної та відповідальної роботи;
* тих, хто вміє критично мислити та працювати з великими обсягами інформації;
* уважних до деталей і контексту;
* готових регулярно приділяти час волонтерській діяльності (графік гнучкий).

**Що буде перевагою**

* знання англійської або інших мов для роботи з міжнародними джерелами;
* досвід у сфері OSINT, GEOINT, аналітики, журналістики або суміжних напрямів;
* розуміння військової техніки, озброєння або технічних характеристик;
* досвід роботи з картографічними сервісами та супутниковими знімками;
* вміння створювати структуровані звіти.

**Що ми пропонуємо**

* дистанційну волонтерську участь;
* гнучкий графік та часткову зайнятість;
* роботу з міжнародною аналітичною спільнотою;
* практичний досвід у сфері документування та розслідування;
* можливість навчання та співпраці з досвідченими аналітиками й партнерами.

Працюємо з волонтерами з усієї України та світу.

[Приєднуйтесь до команди, яка перетворює складну інформацію на зрозумілі та точні аналітичні матеріали.](https://docs.google.com/forms/d/e/1FAIpQLScpwF4m7B27AkXUEeiMsuZhR9Ls6s6A5Ex1MVKz8nc8kA4m_g/viewform?usp=send_form)
