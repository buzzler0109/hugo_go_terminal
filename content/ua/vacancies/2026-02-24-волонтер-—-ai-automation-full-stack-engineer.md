---
title: Волонтер — AI Automation / Full-Stack Engineer
date: 2026-02-24
description: Ми шукаємо інженера, який допоможе нам будувати та підтримувати
  технічні рішення для автоматизації розслідувань, інтеграції AI-агентів та
  обробки великих масивів даних.
language: ua
---
Громадська організація ШУМ КЕМП об’єднує фахівців міжнародної спільноти, що працюють з відкритими джерелами інформації та документують злочини у збройному конфлікті, розв’язаному росією проти України. Ми розробляємо власні інструменти для збору та аналізу даних, допомагаємо правоохоронним органам та протидіємо дезінформації.

## **Що потрібно буде робити**

* Розробляти та підтримувати веб-застосунки для OSINT-спільноти (TypeScript + React);
* Будувати надійний бекенд та мікросервіси для обробки даних (Python, опціонально Node.js/Golang);
* Проєктувати та налаштовувати бази даних (PostgreSQL — основна, MongoDB/Typesense/ClickHouse — за потреби);
* Інтегрувати LLM (Large Language Models) та будувати RAG-архітектури для аналізу текстових масивів;
* Створювати та оркеструвати автоматизовані воркфлоу (n8n, AI Agents);
* Працювати з контейнеризацією (Docker, Docker Compose) та розуміти архітектуру мереж;
* Розробляти кросплатформені мобільні застосунки на Flutter (Dart) для iOS та Android з єдиної кодової бази, керувати станом застосунку з фокусом на offline-first архітектуру;
* Брати участь у проєктуванні архітектури систем для збору та аналізу даних.

## **Кого ми шукаємо**

Ми шукаємо самостійного спеціаліста, який готовий брати на себе відповідальність (ownership) за технічні рішення.

Технічні вимоги (Hard Skills):

* Основний стек: Python, TypeScript + React, PostgreSQL, Docker/Docker Compose;
* AI & Automation (буде великим плюсом): Досвід роботи з LLM Integration, RAG, Prompt Engineering, побудова AI-агентів, автоматизація через n8n;
* Опціонально (вітається): Node.js, Golang, MongoDB, Typesense, ClickHouse;
* Досвід розробки кросплатформених мобільних застосунків на Flutter (Dart)
* База: Розуміння мережевої архітектури (Network architecture understanding).

Важливі принципи та Soft Skills:

* Дисциплінованість — задачі часто мають часові обмеження;
* Високий рівень автономії та відповідальності у визначенні скоупу й вимог до продукту;
* Адаптивність до змін у проєктах;
* Відповідальність за результат (ownership) — нам важливо, щоб ви не просто писали код, а вирішували інженерні задачі;
* Знання української мови; англійська (intermediate+) буде перевагою для роботи з документацією та API.

## **Що ми пропонуємо**

* Дистанційну волонтерську участь (працюйте звідки зручно);
* Гнучкий графік та часткову зайнятість;
* Роботу з реальними технічними викликами у сфері OSINT та AI;
* Можливість застосувати сучасні підходи (RAG, AI Agents) у суспільно важливих проєктах;
* Участь у закритій спільноті технічних фахівців та аналітиків;
* Проєкти, що дають кожному учаснику значний рівень довіри, свободи й автономії.
* Можливість працювати над реальними задачами та поповнювати портфоліо практичними рішеннями, а не лише pet-проєктами.

Працюємо з волонтерами з усієї України та світу.


[Приєднуйтесь до команди, яка перетворює складну інформацію на зрозумілі та точні аналітичні матеріали.](https://docs.google.com/forms/d/e/1FAIpQLScpwF4m7B27AkXUEeiMsuZhR9Ls6s6A5Ex1MVKz8nc8kA4m_g/viewform?usp=send_form)
